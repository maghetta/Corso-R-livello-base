---
title: Modulo 1
---

![modulo1](/images/modulo1/modulo1.jpg)

<br>

## Argomenti

- Il linguaggio di programmazione R 

- la piattaforma di learning DataCamp e il suo corso di Introduzione a R, gratuito ed in italiano; 

- Introduzione alle basi di R e Vettori in R, cioé i capitoli 1 e 2 del corso di Introduzione a R di DataCamp


<br>
<br>


## Obiettivi conoscitivi


Al termine di questa attività dovresti essere in grado di:
<br>

- descrivere cos'è la console di R (anche detto terminale)
- eseguire dei comandi nella console di R
- scrivere una riga di commento in un codice R
- utilizzare il terminale di R come una semplice calcolatrice
- descrivere cos'è una variabile
- creare una nuova variabile in R o assegnare un valore ad una variabile già esistente
- eseguire operazioni su variabili, come ad esempio la somma di due variabili di tipo numerico
- elencare almeno 3 tipi diversi di variabili
- creare una variabile di tipo carattere
- elencare i possibili valori per una variabile di tipo booleano
- verificare di che tipo è una data variabile
- effettuare la somma di tutti gli elementi di un vettore
- elencare gli operatori di confronto (logici) disponibili in R
- confrontare 2 variabili numeriche
- selezionare uno o più elementi da un vettore
- calcolare la media di un vettore numerico
- selezionare elementi di un vettore in base ad una condizione posta

<br>
<br>

## Durata e programma dell'attività:

4 ore;

<table border="1" width="700">
	<tr>
		<td>[10']</td>
		<td>Introduzione all'attività del modulo</td>
	</tr>
	<tr>
		<td>[30']</td>
		<td>R: una panoramica introduttiva (cosa è, diffusione, vantaggi)</td>
	</tr>
	<tr>
	<td colspan="2">pausa 15'</td>
	</tr>
	<tr>
		<td>[40']</td>
		<td>Svolgimento corso R online (capitolo 1)</td>		
	</tr>
	<tr>
		<td>[30']</td>
		<td>Sfide interattive sul contenuto del capitolo 1</td>		
	</tr>
	<tr>
	<td colspan="2">pausa 15'</td>
	</tr>
	<tr>
		<td>[40']</td>
		<td>Svolgimento corso R online (capitolo 2)</td>		
	</tr>
	<tr>
		<td>[30']</td>
		<td>Sfide interattive sul contenuto del capitolo 2</td>		
	</tr>
	<tr>
	<td colspan="2">pausa 15'</td>
	</tr>
	<tr>
		<td>[20']</td>
		<td>Spazio per domande e curiosità</td>		
	</tr>
	<tr>
		<td>[10']</td>
		<td>Conclusioni</td>		
	</tr>
</table>

<br>

## Introduzione all'attività del modulo

<br>

### Un passo indietro: perché imparare a programmare?

Programmare vuol dire saper scrivere un programma che una macchina può comprendere per far sì che esegua una data attività. 
Un programma è un gruppo di operazioni (esempio funzioni logiche o matematiche) da svolgere in una data sequenza. Quando sono eseguite insieme in un certo ordine stabilito dal programma, queste operazioni portano a compimento una data attività.
Programmare ci consente di creare cose come software per computer, siti web, applicazioni per il nostro cellulare e videogiochi.


Imparare a programmare è un'ottima scelta per tante buone ragioni, ad esempio: <br>
- Per acquisire una forma mentale basata su **ragionamento lineare, logica e rigore di fronte ad un problema e per pensare e delineare una sua possibile soluzione**. Un'abilità che puoi applicare nella vita in generale, non solo per chi finisca a lavorare nell'informatica o in ambiti affini.
- Perché nella nostra quotidianità siamo **pervasi dalla tecnologia**, e conoscere almeno le basi di un linguaggio di programmazione ci aiuta a vedere questa tecnologia - per quanto complessa - **non** come **magiche scatole nere** ma come prodotto della programmazione di qualche essere umano, riconducibile ad un numero finito di istruzioni.
- Perché programmare è **molto più semplice di quanto si pensi**, almeno a livello base. Ed essere esposti ad un linguaggio di programmazione può farci scoprire un'interesse.
- Perché nel nostro mondo sempre più tecnologico, **il programmatore come l'analista di dati** (una persona capace di scrivere programmi utili ad estrarre informazioni e conoscenza da collezioni di dati) **è uno dei mestieri a più grande richiesta** in vari contesti lavorativi, dalla ricerca all'industria.
- Per automatizzare procedure ripetute più volte, rendendole più semplici, più veloci e meno soggette ad errore (es. grafico settimanale andamento dati pandemici)
In ambito scientifico, **per assicurare trasparenza e riproducibilità** di procedure di analisi di dati effettuate che hanno portato ad una data conclusione e nuova conoscenza.

<hr>
Il linguaggio di programmazione R
<hr>

![Pagina wiki R](images/modulo1/R_page.png)


- R è un linguaggio di programmazione potente e gratuito, specialmente per l'analisi di dati e la visualizzazione grafica dei risultati
- R, con Python, è ormai da anni il linguaggio di programmazione *open source* più usato per l'analisi di dati (vedi ad esempio questa classifica stilata da [KDnuggets](https://www.kdnuggets.com/2019/05/new-poll-software-analytics-data-science-machine-learning.html))

![Pagina wiki R](images/modulo1/R_page2.png)

- R è un software multipiattaforma, disponibile per sistemi UNIX e UNIX-based (Linux), Windows e Mac OS X

![Pagina CRAN](images/modulo1/CRAN.png)

- R ha una comunità di utilizzatori e sviluppatori attiva e vastissima, che assicura **migliaia di pacchetti disponibili e aggiornati**, grande supporto (es: forum online) e facile accesso a **documentazione**

___

## Svolgimento corso R online su DataCamp (capitoli 1 e 2)
<br>

Per svolgere i capitoli 1 (*Introduzione alle basi di R*) e 2 (**Vettori**) del corso online di R:

1. Collegati al sito di DataCamp: [https://www.datacamp.com/](https://www.datacamp.com/)

2. Effettua l'accesso con le credenziali (indirizzo email e password) ricevute (--> click sul pulsante **"Sign In"** in alto a destra nella pagina)

3. Ora collegati al seguente link:  [https://www.datacamp.com/community/open-courses/introduzione-a-r](https://www.datacamp.com/community/open-courses/introduzione-a-r) (fai un click sopra al link oppure copia/incolla il link in una nuova finestra di browser)

4. Fai click sul pulsante giallo "Start Free Course" in alto al centro della pagina (subito sotto il titolo "Introduzione a R" (vedi **Figura "step 4"** qui sotto)

5. Inizia il corso (vedi **Figura "step 5"** qui sotto). In particolare, per ogni schermata: 

	- Leggi ***con calma e con attenzione*** la spiegazione fornita nel pannello a sinistra in alto.

	- Esegui l'esercizio così come indicato nel pannello a sinistra in basso

	- Scrivi nel pannello in alto a destra ("script.R") il codice R necessario per svolgere l'esercizio indicato

	- Puoi provare ad eseguire il codice (es. per verificare che sia corretto) premendo sul pulsante "Run code"

	- Quando ritieni di aver scritto il codice corretto per svolgere l'esercizio indicato, premi il pulsante "Submit Answer".

	- Se il tuo codice è corretto, comparirà un messaggio con il punteggio da te ottenuto. Premi sul pulsante verde "continue" per continuare sulla schermata successiva. Se invece ci sono errori nel tuo codice, leggi i consigli che appariranno nel pannello in basso a sinistra e correggi di conseguenza il tuo codice nel pannello in alto a destra. Poi ri-premi "Submit Answer" per proseguire.

6. <span style="color:red;">Al termine del capitolo</span> (cioé quando compare la scritta "Good Job!" o simile, vedi **Figura "step 6"**) <span style="color:red;">fai una foto allo schermo</span> (esempio: usa il pulsante "stamp" o "print screen" sulla tua tastiera) e conservala per generare il prodotto finale. Poi fai click sulla "X" per chiudere il messaggio.

7. Una volta chiuso il messaggio che annuncia che hai terminato con successo un capitolo, ti troverai subito alla prima schermata del capitolo successivo. Qui ad esempio, dopo aver chiuso il messaggio che ti fa i complimenti per aver concluso il Capitolo 1, ti ritroverai alla prima schermata del Capitolo 2. Come verifica, fai caso a quanto scritto nell'indirizzo URL scritto in cima alla pagina browser. Leggerai ad esempio "[https://campus.datacamp.com/courses/introduzione-a-r/capitolo-2-vettori?ex=1](https://campus.datacamp.com/courses/introduzione-a-r/capitolo-2-vettori?ex=1)" se stai eseguendo il primo esercizio del Capitolo 2.

NOTA: possono comparire durante il corso messaggi promozionali (vedi ad esempio **Figura "esempio messaggio promozionale da rifiutare"**). Semplicemente, scegli sempre di chiudere il messaggio (quando possibile) oppure di continuare il corso ("Continue course" nella figura di esempio riportata qui sotto).


![modulo1_step4](images/modulo1/step4.png)

**Figura "step 4"**

![modulo1_step5](images/modulo1/step5.png)

**Figura "step 5"**


![modulo1_schema_datacamp](images/modulo1/schema_datacamp.png)

schema della finestra di lavoro del corso R su DataCamp

NOTA: 

- i riquadri (1), (2) e (4) sono specifici del sito di  DataCamp.

- (3) e (5) rappresentano 2 elementi fondamentali della programmazione in R, in particolare:

	1. Il riquadro (3) fornisce un editor di testo (software per scrivere il tuo codice R)

	2. Il riquadro (5) fornisce la console R: ambiente interattivo in grado di ricevere e interpretare le righe di comando scritte utilizzando la sintassi del linguaggio R



![datacamp1](images/modulo1/datacamp1.png)

**Figura "step 6"**

![datacamp2](images/modulo1/datacamp2.png)

**Figura "esempio messaggio promozionale da rifiutare"**


**C'è un errore nel capitolo 2**

Nel capitolo 2 (vettori) c'è un errore nella descrizione al paragrafo "crea un vettore (3)".

Per sottomettere con successo la risposta è necessario considerare per il vettore_roulette i seguenti risultati ottenuti alla roulette:

- Lunedì hai <span style="color:red;">perso</span> $24 <span style="color:red;">(non vinto)</span>

- Martedì hai perso $50

- Mercoledì hai vinto $100

- Giovedì hai perso $350

- Venerdì hai vinto $10

![schema_datacamp2](images/modulo1/schema_datacamp2.png)

<hr class="bg-dark mb-4">

## Esercizi

<br>
<br>

- Nomina 2 funzioni di R che conosci
- a = c(1:7, 21:15,67); come puoi sapere in R la media del vettore a? \[opzione 1: ***mean(a)***; opzione 2: ***media(a)***; opzione 3: ***median(a)***]
- come fai in R a verificare se 65 è maggiore di 34?
- Quale parentesi devi usare per specificare 1 o + elementi di un vettore da estrarre?  \[opzione 1: ***{}***; opzione 2: ***\[]***; opzione 3: ***(())***]
- qui = c("A","E","O"); quo = "I"; qua = "U"

<br>

<hr class="bg-dark mb-4">

### Riferimenti utili

- <span style="color:blue;">Progetto R - sito ufficiale: [https://www.r-project.org/](https://www.r-project.org/)</span>
- <span style="color:blue;">Corso introduttivo di R su DataCamp:[https://app.datacamp.com/learn/courses/introduzione-a-r](https://app.datacamp.com/learn/courses/introduzione-a-r)</span>
